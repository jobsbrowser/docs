# Słownik pojęć

-   **back-end** - Odpowiada za operacje w tle, których przebiegu użytkownik
    nie widzi bezpośrednio. Zajmuje się przetwarzaniem, wykonywaniem zadań na podstawie
    otrzymanych danych. W projekcie słowem back-end określamy wszystkie moduły
    za wyjątkiem aplikacji internetowej z której korzysta użytkownik.

-   **front-end** - Warstwa wizualna systemu - interfejs użytkownika. Głównym
    jego zadaniem jest pobieranie danych od użytkownika oraz przekazywanie ich
    do back-endu oraz ewentualne pokazanie odebranej odpowiedzi. W systemie 
    którego dotyczy dana dokumentacja front-end jest stroną internetową.

-   **web scraper** - program, którego głównym zadaniem jest zbierać określone
    dane ze stron internetowych. Gdy w dokumentacji używamy słowa "scraper"
    zawsze odnosi się ono właśnie do "web scraper'a".

-   **pipeline** - łańcuch przetwarzania danych (funkcji), w którym wejściem
    kolejnego etapu jest wyjście poprzedniego.

-   **framework** - szkielet do budowy różnego rodzaju aplikacji.
    Definiuje on strukturę aplikacji oraz ogólny mechanizm jej działania,
    oraz dostarcza zestaw komponentów i bibliotek ogólnego przeznaczenia do
    wykonywania określonych zadań.

-   **API** - (ang. Application Programming Interface) interfejs programowania
    aplikacji, jest to ściśle określony zestaw reguł i ich opisów, w jaki
    programy komputerowe komunikują się między sobą. Najczęściej używamy
    tego słowa w odniesieniu do WEB API - interfejsu komunikacji korzystającego
    z HTTP oraz formatu JSON do przesyłania danych.
